AN. 155⁴ 3015

proinde ut inquireret an essent vagabundi, seductores et hypo-
-critae, ut dicebat. Episcopus ait se satis informatum esse nec
alias informationes se velle. At Bernardus: “In his Provinciis
vix est qui noverit Institutum SocietatiS, ac proinde securius
esse fidem adhibere Summo Pontifici et ejus Legat0, et aliis
CardinalibUS, quam his, qui Societatem non cognoscunt. ,‚ Persi-
stebat nihilominus in sua sententia, quod nollet nostros ad-
mittere3 “sed si veliS, inquit, concionari, fias minorita, aut
alterius ordinis approbati.„ Respondit Bernardus nostram re-
ligionem approbatam esse a Sede Apostolica, prout videre po·
terat in litteris praesentatis: “ Sed vos, ait ille, decepistis Pon-
tificem vestris mendaciiS‚„ et addidit: “Inhibeo tibi ne concio-
neris in mea dioecesi3 alioqui jubebo te in carcerem conjici.„ At
Bernardus: “Summus Pontifex omnibus praelatis praecipit his
litteris ApostoliciS, ut si aliquis nostris privilegiis impedimen-
tum praestet, ipsi per censuras et aliis rationibus impedimen-
ta removeant3 proinde si Tua Dominatio impedimentum pone·
ret. ..„ Tunc Episcopus: “Cave ne concioneris: alias in carcerem
mitteris;„ et haec hujusmodi cum clamoribus dicebat, ut eJus
famuli existimarent quod baculo P. Bernardum esset percus-
surus; ille patientiam se habiturum dicebat, et Legato Aposto-
lico se renunciaturum quod dicebat. Subdit Episcopus: “Nec
pro Legato nec pro quocumque faciam aliud, immo nec pro Sum·
mo Pontifice , quia rationes meas audiet, „ et Jussit eum inde re-
cedere. Postea revocavit, et pluribus testibus coram eo legi vo·
luit litteraS‚ quas ad suos officiales mittebat, ut, si quem ex
nostris concionantem viderent, statim in carcerem detruderent.
Arbitrabatur tamen ipse P. Bernardus quod timebat Pontifi-
cem; nam misit deinde suum secretarium ut ei suaderet ut a
concionando abstineret, et demum, ut superius diximus, suum
edictum revocavit, et potestatem concionandi tribus illis no·
stris fecit ¹.

650. Jam enim hoc tempore eo venerant P. Quintinus et
P. AntoniuS, qui inter multa pericula militum, quibus fervebat
hoc anno Germania, primo Coloniam, deinde Leodium venien-

¹ Quae duobus his nn. 648 et 649 continentur, deprompta sunt ex Bet-nardi oliverii

litteris ad Patrem Adrianum Adriaenssens, in oppido Peruwelz datis 7 Maii 155⁴. quas
affert Danaen, L'etablissement, etc., pag. 9*·11*.

Τ. ιν. 20

,γ ἶῐᾈὶ

