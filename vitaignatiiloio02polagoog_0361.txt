Aa. 1554 351

'laborem suum solabantur, et matres domi jam sine rubore a filiis
quae ignorabant addiscebant.

749. Mores etiam juventutis ab his Patribus vdiligenter ad-
juti sunt, pejerandi aut male J'urandi usus pene sublatus. Tam
multi autern octavo quoque die mensae dominicae participa-
bant, ut qua die communicaturi essent, brevibus eorum confes-
sionibus audiendis, vix nostri confessarii sufficerent; spirituali-
bus autem exercitiis multi instruebantur: inter caeteros autem
mercatoris cujusdam insignis fuit profectus, quem meditatio-
num sanctarum usus in magnam Dei atque sui cognitionem ad·
duxit: ex his autem aliqui expectabant P. Baptistae adventum
utin Societatem se admitti ab eo postularent, et quosdam majo-
ris expectationis admisit, aliis aliud vitae genus tenendum cen-
suit, alios diutius probandos existimavit.

750. Primis Julii mensis diebus cessavit Gandiae exercita-
·tio illa quotidiana, mense Martio inchoata, christianae doctri-
nae, quamvis in hebdomada, ne obliviscerentur, bis etiam tunc
docebatur. Tam autem fuit haec institutio grata, populo, ut illi
etiam, qui parum Societati prius favere videbantur, longe aliurn
animum jam prae se ferrent; et populus optabat centum ante
annos Collegium inchoatum, et ejus fundatori omnia felicia pre-
cabantur. Pauci autem ex pueris reliqui fuerunt, qui catechi-
smum non didice1·int; et accidebat infantes trium annorum, qui
nondum loqui sciebant, cantillare tamen christianam doctrinam,
et quia suavis erat tonuS, in quo tradebatur, facile alios cantus
profanos a populo fugabat: multi autem de populo, qui vel a
nostris vel a pueris christianam doctrinam didicerant, affirma-
bant se numquam cognovisse quid esset christianum e'sse usque
ad illud tempus. Accidebat autem in multis domibus populi ut,
multis pueris ac puellis congregatiS, aliquo puerorum officio
magistri fungente, christiana doctrina cum parentum magno
applausu et laetitia caneretur. perveniebant aliquando ad qua-
dringentos hi pueri, qui congregabantur in collegi0, quod in po-
pulo non magno non parum erat. Accusabant autem mutuo se
ipsos pueri, si quid perperam dixissent vel egissent, praemia
vero proposita dominicis et festis diebus illis, qui melius cathe-
chismum didicissent, rosaria scilicet vel pii libri, multum eorum
animos excitabant: sed tam multi bene didicerant, ut aliquoties
septuaginta et octoginta etiam praemia dari oporteret.

