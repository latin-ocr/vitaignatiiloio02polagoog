544 Canon. Soc, Jas,

lebat, licet ab aliquo tempore ad ethicam febrem tendere dice·
retur; sed cum large aquam bibisset, ex eo excessu synthoma
illi accidit, ex quo vitam hanc finivit: paulo ante confessus fue·
rat et communicaverat, et tunc Extremae Unctionis sacra»
mentum accepit, quod ipsemet postulavit; qui studiose vixerat,
et instructus in moribus christiano Principe digniS, ita et mor-
tuus est. P. Franciscus , qui autumno praecedente ex Portugal·
lia recesserat, et cum eo familiariter de rebus spiritualibus
egerat, valde eum commendabat3 et avide ab eo quasdam con-
siderationes quotidie mane et vespere mente pertractandas ac-
ceperat.

1165. Quamvis autem bono in statu ad melius regnum evo-
catus a Domino crederetur, vix credi posset quanto dolore ejus
mors totum illud regnum affecerit, quam tamen solabatur spes
partus Principis Joannae, quam gravidam mortuus Princeps
reliquerat. Rex autem et Regina et Infantes ac alii magnates,
quamvis cum gravi sensu, magnanimiter tamen, hunc dolorem
tulerunt, ut christianos Principes decebat; celarunt quidem ali-
quot dies gravidam Principem Joannam; sed cum diu dissimu-
lari res non posset , aliquot dies ex moerore, ubi mortem mariti

·rescivit, decubuit; sed brevi et animum et valetudinem recu-
peravit, et magna cum sollicitudine per totum regnum publicis
supplicationibus Deo commendabatur, et Cardinalis Infans (qui

”nuper a Sede Apostolica Legatus fuerat institutus ¹) quas pote·
rat, scilicet centum dierum indulgentiaS, quotiescumque partum
hunc Domino commendarent, concessit, et institutum est utin

·toto regno confiterentur et communicarent designata quadam
hebdomada, prout in jubilaeis fieri solet3 et qua dominica com-
municarent, eas indulgentias concessit, quae Romae eo die ob-
tineri poterant.

1166. Exaudivit autem divina Bonitas afflicti regni preces,
cui valde acerbum fuisset cum Castellae regno sub eodem Prin—
cipe conjungi, quod demum factum est; et demum ipso die, qui
Divo Sebastiano sacer erat, facili partu filium Princeps Joanna
peperit, qui SebastianuS, ejus nominis primuS, vocatus est, et

·summa laetitia tam matrem et alios cognatos ², quam toturn

 

¹ vide supra, pag. 520, n. 1103.
² In ms. est tam parentes et alios parentes: sed male versum videtur ex hispanico
su madre y demas parientem, aut lusitanico sa mai e scus parentes.

 

