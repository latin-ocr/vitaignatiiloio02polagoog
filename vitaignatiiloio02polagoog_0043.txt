AN. 1554 35

rediret. Et cum gravida esset, et facultatem a P. Ignatio ad id
accepisset, non judicavit [P. Laynez] expedire ut , quod juste
alioqui de reditu ipsius expetebat, ei negaretur: tantum P. Igna·
tium consuluit an promittere posset genuensibus se rediturum;
quod P. ignatius promitti posse censuit, si a Ducissa facultatem
ad id obtineret, non aliter.

49. Hoc tempore aliqui cives mediolanenses scripserunt
amicis genuensibuS, et quidem ferventer, ut curarent Patris
Laynez vel duorum aliorum de Societate adventum inillam ur-
bem, in qua novo collegio initium dari cupiebant; sed P. Laynez
respondendum illis censuit in aliud tempus hanc missionem esse
differendam; suo tamen tempore quod petebant concedi posse;
quod ejus responsum P. Ignatius probavit ¹.

50. Desierat de collegio familiae Saulorum agi. Significa-
vit enim aperte P. Ignatius tunc quidem utrumque admitti non
posse; et si alterum esset admittendum, videbatur praeferri illud
oportere quod devotius expeteretur et melius fundaretur; nec
tamen dissimulavit P. Ignatius quod non illi probaretur quod
duo collegia eadem in civitate admitterentur, nisi forte in altero
litteras humaniores, in altero autem facultates superiores tra·
derentur3 et potius probaturum se affirmabat, si collegium
unum admitteretur, et, loco alteriuS, domus professorum, quae
ex eleemosynis viveret; et ita de Collegio Saulorum nihil hoc
saltem anno tractatum fuit ¹.

51. Decima septima Maji Genua Florentiam versus P. Lay-
nez profectus est, cum persuasum reliquisset quibusdam civi-
buS‚ qui concionum eJus auditores fuerant, ut a cambiis su-
persedentes, reditus ex bonis suis emerent; quibusdam etiam
congregationibus interfuerat theologorum, qui hujusmodi con·
tractus discutiebant, et a suffraganeo rogatus recepit se scri-
pturum quid de toto illo genere cambiorum atque contractuum
sentiret, quod et fecit, et exemplum ejusdem scripti Romam

 

¹ “Quanto alla richiesta che fanno quelli di Milano parse bene qui la risposta che
V. R. gli diede. Et se sara con effetto quello che qni si e detto, che il Signor Giovan de
vega habbia d’ undar per Governatore, sara molta opportunita di mettersl ln effetto
tal· opera, masnime che se cio sara. Sua Ecc.⁸ menara seco alcuni Padi-i della Compa-
gula, l quali vederanno quelche sl poti-a farem Polaticus, ex com ., Patri Jacobo Lay-
nez, 3 Maji 1554.-Vide infra , n. ⁷¹!st 488.

2 Desumpta sunt haec ex litteris a Polanco, ex com„ datis Patri Laynez ὁ janua·
rii, et Patri Alphonso Salmeron die sequenti, et plenius Patri Laynez 13 januarii.

 

