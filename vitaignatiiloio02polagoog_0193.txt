ΑΝ. 1554 185

autem ejus concionibus hoc autumno habitis, quod acl audito-
rium et fructum attinet, ex superius dictis inferri poterit.

394. Civitas Salernitana vicina, Neapolis exemplo commo-
ta, aliquot menses pro collegio Societatis instabat obtinend0,
domum ac reditus quosdam promittebat, et reliqua quibus col-
legia sustentari solent; sed operariorum paucitas efficiebat,·
simul cum messis magnitudine, ut non facile hujusmodi colle·
gia, praesertim minora , admitterentur. Trecentos ducatos
annui reditus et domum cum ecclesia offerebant, et nobilem
quemdam Salernitanum Neapolim miserant, et Archiepiscopus
salernitanus ¹ litteras ad Patrem Salmeronem addiderat; sed
antequam perpetuo domus et reditus collegio unirentur, expe-
riri ad tempus aliquod cupiebant quomodo nostri in instituenda
Juventute se gererent. Sed affirmabat tam Archiepiscopus quam
nobilis ille, qui Neapolim venerat, non praeterlapsurum unum
vel alterum annum quin huJusmodi domus ac reditus stabiliter
donarentur Societati a quibus competit; sed hoc ipsum, quod
periculum facere videbantur, ne admitteretur Collegium, inter
alias causaS, effecit, ne hujus aut illius arbitrio subjacendum
esset ⁸.

395. Ex civitate Caessa ³ Episcopus etiam et nobilis quidam
aliud Collegium Societatis expetebant: distat autem e'a civitas
triginta milliaria, sicut et Salernum, ab urbe Neapoli; sed res
progressum non habuit, nec tam multa admitti Collegia pro-
terant,

396. Loco Ρ. Andreae sacerdos aliquis expetebatur hispa-
nicae linguae, cum multi confessionis gratia ad Collegium acce-
derent; et missus est P. christophorus de Mendoza ⁴, qui hoc
ipso anno ex Hispania Romam venerat, et non tantum Confes-
sarii officio satisfecit, sed etiam Collegii Rector effectus est ³.

 

¹ Hieronymus Seripando.

8 Vide Pontici, ex com„ litteras ad Patrem Laynez , sine die, sed certo post 8 et
ante 15 Decembris 1552.

³ Sic in ms.. quamvis non tntis perspicue; sed sermonem putamus esse de urbe
Sessa, latine Suessa, quae idem sere distat ac Salernum ab urbe Neapoli. Ejus Epi·
scopus tunc erat Galeazzo Florlmonte.

⁴ De hoc saepius mentio facta est in praecedentibus tribus hujus Chronica· volumi-
nibus, dum de rebus Hispaniae ageretur.

⁵ “Bata temnus se partita de Roma el P. Criotobal de Mendoza para ester ahi en
Nepotes y tyudar- en lo que fuere menester, hasta que haya de ir a la Goleta , que po-
dria no ser tan presto .. Polancus. ex com„ Patri Alphonso Salmeron,30 septembris-155⁴.-

