AN. 1554 183

utin formam collegii reducerent. Magnam tamen‘ controver-
siam cum quibusdam, qui vicinas domos habitabant, habue-
runt; nam ex illis quidam id machinabantur, ut ex manibus
Societatis domum eriperent, priusquam eam ingrederentur3
cumque eorum conatus non successissent, rursus post ingres-
sum Nostrorum secreto id tentabant. Sed et aliae controversiae
suscipiendae fuerunt, ut cum vicinis accidere solet. Conque-
rebantur enim aliqui sibi nonnihil lucis adimi ¹ quidam
etiam excludendum prospectum nostrorum ad attol-
lebant. Sed DeuS‚ per Cardinalem et per amicos multOS, hos
conatus dissipavit. Et ex ea contradictione conjici poterat fru-
ctum uberiorem a collegio sperandum esse, cui Sathanas obviam
ire nitebatur.

388. Quaedam ergo aula in usum sacelli, quae portam ha-
beret ad publicam viam exeuntem , concinnata est, et spatium
quoddam vastum, muro lapideo cinctum, templi aedificio non
multo post addere destinaverant3 scholas etiam in inferioribus
aulis ad studentium usum concinnarunt3 hi autem, ut pluri·
mum, ad centum et quinquaginta ascendebant, vel parum eum
numerum excedebant, nec unquam felicior cursus rei litterariae
Neapoli suerat. Intermissae tamen fuerunt aliquandiu ob nimios
aestus lectiones , et eo temporis intervallo scholae in nova domo
concinnatae suerunt ; sed ad kalendas Octobris lectiones resum-
ptae fuerunt, quibus tres orationeS, cum compluribus versibus
in litterarum commendationem compositis ‚ praemissae fuerunt.

389. Audiebantur autem confessiones scholasticorum statis
temporibus; quamvis sub Paschae celebritatem, cum confessio-
nis testimonio ¹, ad parochias missi fuere. Mittebantur et iidem
ad conciones et recte in doctrina christiana instituebantur.
Fuit autem pergratum Nostris quod ludimagistri in urbe, ad

⁸ Evanuere hic. ut et paulo infra, aliqua verba.

¹ schedulam intellige a confessario, vel a Rectore, vel etiam a scholarum prae·
fecto, signatam, qua fides fiebat eum, qul schedulam portabat,apud nostros de pec·
catis fuisse consessum. Atque hie mos scholares, confessionis schedula munitos, tem
pore Paschali ad communionem in suas parochias mittendi, praevaluit in pluribus
societatis Collegiis et praevalet adhuc in pluribus, etiam eorum , qui non sunt de So-
cietate.- Hae tamen schedulae aliae omnino sunt ab iis, quarum meminere nostrae
Regutae communes professoribus classium inferiorum his verbis: ⁸9. confessiones sin-
gulis mensibus ut a nemine omittantur efficiat: iubebit autem eos tradere snum ln sche-
dula descriptum nomen. cognomen et classem confessurus, ut schedulas postea
recog-noscens , quinam defuerint, intelligam„ Ratio atque institutio studiorum Socie-
tatis jesu, Turonlbus, 1876, pag. 79.

