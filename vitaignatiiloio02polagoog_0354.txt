344 Cuaox. Soc. jas.

laudem recitari solebant; nec jam solum scholastici externi, sed
etiam Universitatis professores interdum accedebant, et dum
externis argumentandi locus datur, in diem sequentem suas
disputationes differre nostri cogebantur ¹: intererant et nostri
aliorum disputationibuS, nec minus acriter quam modeste dis-
putabant; et demum, professoribus ipsis testibus et tota Uni·
versitate, nostri inter primos et qui maxime profecerunt com-
memorabantur.

733. In postremis his mensibus anni Juvenis quidam 24 an-
nos vix natus admissus est, qui omnium consensu in Universi-
tate Valentina in linguis primas tenebat; nam, praeter latinam,
sic graecam didicerat, ut eam publice posset profiteri; et in
hebraeo eos fecerat progressuS, ut totam sacram paginam facile
interpretari posse diceretur. In medicinae etiam facultate lau-
ream acceperat; et cum eJ‘us ingressus non paucos ex schola·
sticis commovisset, tres alii vel quatuor sub anni finem in So-
cieta tem cooptati sunt ¹.

734. Cum P. Natalis Valentiam mense Julio venisset, et So·
cietatis Institutum ac constitutiones non attulisset solum sed et
declarasset, et juxta earum normam res Valentini Collegii
constituisset, multum omnibus nostris et aedificationis et con-
solationis attulit. Injunxit ille quidem P. Baptistae ut tantum
decimo quinto quoque die concionaretur; sed, quia rem tandem
ejus arbitrio reliquerat, non potuit hominum devotioni satisfa-
cere, nisi frequentius id exequeretur.

735. Jam hoc anno agebatur Valentiae de domo Professo-
rum a collegio separata instituenda, et conjecerat oculos P. Ba·
ptista in optimum quemdam situm in medio urbiS, satis am-
plum, qui confraternitatis cujusdam erat ⁸, et videbatur ei a
Deo locus ad hoc opus reservatus; utebantur autem nostri Pro-
regis ⁴ [favore] ad illum obtinendum, qui suam operam liben-

 

 

¹ Scilicet , ut nostris scholasticis se ln arguendo exercendi locus fieret , in alterum
diem disputationes protrahere oportuit ; primum enim totum sibi vindicaverant externi
auditores.

¹ Haud facile est certo asserere quis hic eruditione insignis juvenis fuisset. Nulli
enim eorum, qni in veteribus documentis hoc anno Societatem Valentiae ingressi di·
cuntur, plene conveniunt ea , quae de hoc narrantur, nisi forte P Joanni Rojel , de qno
snpra, pag. 335, n. 714, qui tamen non hujus anni postremis mensibus sed Aprili Socie-
tatem ingressns est.

³ Ms. hic perperam , nt nobis videtur, habet quod confraternitas quidem erat.

⁴ Bernardinus de Cardenas et Pacheco, Dux de Maqneda.

 

