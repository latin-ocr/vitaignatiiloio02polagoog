AN. 155⁴ 215

Alias etiam Praetor, immo et Pro-rex ipse ad templum vel etiam
ad collegium nostrum accedebant , et quanti facerent collegium,
satis suo favore ostendebant. Quidam alius novus Praetor cum
JuratiS, ad scholas videndas venerat prius (sic), et epigrammatis
graecis et latinis excepti, et gratissima oratione ab Octaviano
habita, contenti admodum recesserant; et in hujusmodi facilius
-quam in lectione logices eis gratificari potuit.
Et haec de Collegio Panormitano.

DE PROVINCIALI SICILIAE

Ac COLLEGIIS MONTIS REGALIS, BIBONAE ET SIRACUSAE

479. Ρ. Provincialis Hieronymus Domenech‚ praeter admi-
nistrationem collegiorum, quae idoneos habebant RectoreS, mul-
tis pietatis operibus pro more suo vacabat, et Pro-regi non solum

-a confessionibus , sed a consiliis erat in his omnibuS, quae ad
fovendae pietatis ac divini obsequii negotia pertinebant; nec
solum suggerere et consilio juvare, sed executionis etiam cu-
ram habere ipsum oportebat. Quod attinet ad domum illam or·
phanorum, de qua mentionem fecimus in proximo capite ¹, ipse
'Provincialis caput fuit, et quadam facultate a Summo Pontifice
impetrata per Pro-regem, opus hoc magnopere promovendum
curavit; et qui inter orphanos ingenio et indole magis valerent,
constituit ut ad nostrum Collegium studiorum gratia venirent,
alii autem in aliis artibus mechanicis exercerentur, prout cui·
que conveniret. Aliud etiam hujusmodi hospitale vel collegium
ad puellas orphanas instituendas meditabatur, et erat qui cen·
tum aureos annui [reditus] ad id opus offerret, sed prius visum
est collegium puerorum firmandum esse quam hoc puellarum

inchoaretur.
480. Cum etiam in Episcopatu Cefalensi res pessime habe·

 

¹ Pag. 208. n. ⁴62.

 

