ΑΝ. 1554 285

ginae Mariae ¹ indicaret: ille autem et scripto summam rei com-
plexus est, et ore eadem Reginae explicavit, quae benigne
etiam audivit et se velle eadem conferre cum Imperatore dixit.
Satis autem significavit P. Petrus de Soto quod tam in Impera-
tore quam in Regina Maria signa quaedam viderat prima fronte
quod non bonas de Societate informationes accepissent, ¹ sed
utrumque satis placatum et melius sentientem reliquit. Fuerat
autern evocatus ex Germania P. Petrus de Sot0, et rediturus
brevi, a rebus dilingensibus expeditus , dicebatur ad ipsum Im-
peratorem, qui jam resignationem suorum statuum meditaba-
tur (quam non multo post ‘exequutus est ³), et in Hispaniam
secessuruS, et P. Petrum de Soto comitem habiturus dicebatur.

612. Aliquis autem amicus intellexit eumdem Patrem non
probare magnopere quod SocietaS, de rebus ad aedificationem
pertinentibus scribenS, videretur bona sua opera omnibus inge·
rere; sed is, qui hoc P. Adriano referebat, [respondit] isthaec
fratribus nostris scribi ad eos animandos et consolandOS, ami-
cis autem intimis accidere ut aliquando ea communicentur ad
eorum aedificationem et Dei solius gloriam3 et ita non diffici-
le fuit bene dispositiS, quod opt-imae rationi nitebatur, com-
probare.

613. Venerat ad Curiam Imperatoris Cardinalis Polus ⁴, Se-
dis Apostolicae Legatus , qui cum discessurus esset ad Regem
Galliae (nam cum utroque, nomine PontificiS, acturus erat) ³, sa-
lutavit eum P. Adrianus nomine P. Ignatii, quam salutationem

 

¹ Maria , Caroli V soror, Flandriae gubernatrix.

² Vide supra, pag. 280, n. 605.

⁸ Anno, scilicet , sequenti 1555.

ὃ Reginaldus Polus.

³ “Romae dle Sabbathi apud S. Marcum V. Augusti MDLIII. suit facta Congregatio
coram Sanctitate Sua , hora XX super rebus Angliae , et deputati Legati et Nuntii ad
Regnum Angliae. cum significatum esset populum filiam antiqui Regis in eorum Regi-
nam elegisse, et fuit deputatus Legatus ad Principes Christianos et praecipue ad ipsam
Reginam Reverendissimus Dominus Reginaldus S. Mariae in Cosmedin Diaconus Car·
dinalis Polus, cum facultatibus in modo et forma in Brevi expressis. eique commisit
sedulam operam navare , seque vel ad Caesarem ‚ vel ad Gallorum Regem, vel ad
utrumque conferre, prout gerendae rei spes illi affulgeret„ nummi , Annales, 1553,
n. 111.—“1niturus putabatur colloquia Reginaldus Polus cum Caesare et Galliae Rege
pro constituenda re Anglicana, eaque de causa ilii dedit imperia Pontifex, et licet ii
Principes hactenus a concordia alieni visi essent , tamen occasiones omnes temporum·

que inclinationes observare jussit . ut pro sua exaggerata prudentia pacem inter ipsos
conciliaret... Id.. ibid„ n. xxxu.··—Londinum in Anglia non pervenit Polus ante diem 23
Novembris 155⁴.

 

