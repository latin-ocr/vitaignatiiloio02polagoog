88. Canon. Soc. st. ¹

rentur, quam privilegia nostra concedebant, optavit litterarum
apostolicarum exemplar authenticum Argentam mitti.

160. Imputabant etiam nostris argentini quod ludimagister,
cujus opera prius utebantur , nostrorum instigatione de haeresi
accusatus fuisset; et demum pessime erga nostros animati ar-
gentini videbantur; et eo res rediit, ut ad sacrum dicendum
vellet Vicarius nostros facultatem [ab ipso] habere ad Missam
celebrandam ¹. Contulit autem se P. Andreas Ravennam , ubi
erat Cardinalis Sti. Angeli , cujus aures calumniis innumeris
contra Societatem tam Vicarius quam alii ejus farinae imple-
verant, quas Cardinalis ad finem usque legere non sustinuit.
Dicebat enim homines Societatis nostrae se nosse, et bonos ac
religiosos esse, et talia se credere non posse. Dubitabat nihilo·
minus ne novitio alicui ex nostris quidquam excidisset, quod
his rumoribus aliquam occasionem daret.

161. Admissus ergo ad Cardinalem P. AndreaS, coepit ei ex-
plicare rerum ad victum necessariarum quam patiebantur [penu—
riam] et similia, et auxilium , quod pollicitus erat, ab eo exige-
bat. Cardinalis autem'ei respondit non credere se hanc potis-
simam esse causam, propter quam ad se Argenta venisset, et
adjecit quod scripserat eJ'us Vicarius nolle nostros quemquam
superiorem agnoscere; jurisdictionem et commoda parocho·
rum velle usurpare, et alia hujusmodi multa. Tunc P. Andreas

. id tantum nostros velle Argentae affirmabat, ut justa nostra

privilegia, a Sede Apostolica ac praecipue a Paulo 111 concessa,
servarentur; et, id cum fieret, non debere existimari nostros
contra justitiam aut rationem quidquam facere3 nostros autem
sollicite pacem cum omnibus et charitatem tueri velle; et in
hujus signum quod, postquam Argentam venerat, nullo alio
ministerio se usum fuisse quam Missae dicendae ¹, et quidem ad
id facultatem a Vicario postulatam fuisse et concessam; quam·
vis conquerebatur quod parochi dicerent injuriam sibi factam
fuisse, quod sine ipsorum consensu celebrandi Missam nostris
facultas data fuisset. Rogabat etiam Cardinalern P. Andreas ut
privilegia SocietatiS, quae secum attulerat, legere vellet; et
tunc si quid minus licite a nostris factum esset, ut id corrigeret.

 

¹ Βίας redundat tamen aut ad sacrum dicendum aut aa missam celebrandam.
² Vide infra, n. 168.

 

