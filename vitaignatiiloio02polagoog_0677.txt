ΑΝ. 1554 6ἵὺ

Sed prae caeteris admirabantur Ferdinandum Mendez , quem
prius valde notum habebant , et divitem ac splendidum existi-
mabant, dum vilibus et laceris vestibus indutum a se eleemosy-
nam petentem viderent, et occasionem habebant credendi post
hanc vitam aliam [nos] expectare, propter quam paupertas
divitiis, et contemptus honoribuS, et asperitas poenitentiae
divitiis praeferretur; et nullae rationes tantopere quam ipsa.
facta cordibus hominum imprimebantur.

1405. De hac urbe dicebatur quod P. F ranciscus pulverem
calceorum inde egrediens excusserit, quod ne pulverem quidem
illius secum ferre vellet; quia tamen verbum Dei vivum et effi-
cax est, non inutiliter P. Melchior ibidem concionatus est: do·
minicis ergo diebus et sestis mane evangelium praedicabat,
post meridiem praecepta Domini in Cathedrali ecclesia explica·
bat, et quid in singulis peccatum mortale et veniale censendum
esset in variis conscientiae casibus: diebus mercurii in templo
Misericordiae opera ipsius misericordiae concionando declara-
bat, et quomodo ad praxim essent exercenda docebat; sed
postea animadvertens quod ea provincia exiguam rerum spe·
ctantium ad fidem cognitionem haberet, cum tamen crebram
cum infidelibus communicationem in suis commerciis haberent,
in symbolo Apostolorum articulos fidei, rationibus naturalibus
et comparationibus adhibitis, declarabat, et diebus veneris post
meridiem septem psalmos poenitentialeS‚ et de his, quae ad pec ·-
cata et poenitentiam pertinebant, omnia in statera mortis et
passionis Christi ponderando, disserebat, et semper multae la-
crymae, multi, qui seipsos flagellis caedebant, et alia signa con-
tritionis prae se ferebant, cernebantur; et qui prius urbem illam
nov-erant, valde mutatam esse asserebant; nec messis conses-
sionum, nec paces inter multos conciliandae, nec aliae occupa-
tiones spirituales deerant; inter quas spiritualia exercitia pri·
mae hebdomadae quibusdam tradita magnae metamorphosis.
causa suerunt.

1406. Sed de pueris etiam quidam ex fratribus benemeri*
tus est, qui cum tintinnabulo incedens per urbem, et eos con-
greganS, doctrinam et mores christianos docebat, et ipsimet
pueri suos parentes ac domesticos reprehendebant cum nomen
Dei irreverenter assumerent, et servos et ancillas eamdem
christianam doctrinam docebant. Pueri etiam orphani, quos se-

 

