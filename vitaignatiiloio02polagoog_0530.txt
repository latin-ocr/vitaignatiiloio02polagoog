508 Canon. Soc. Jss.

DE SANCTi FELICIS COLLEGIOLO

1077. Postquam illi conimbricam revocati fuerunt , qui
apud S. Felicem philosophiae cursum emetiebantur ¹, nulli am-
plius , huiusmodi studiorum gratia, missi eo fuerunt, et tantum
aliqui valetudinarii e0, recuperandae sanitatis gratia, mitteban-
tur. Praeerat eis et curabat quae ad reditus Collegii Conimbri-
censis spectabant, P. Petrus Diaz, qui etiam aliquando festis
diebus in illis parochiis concionabatur, quae Abbatiae annexae
fuerant , et ideo illarum cura penes Societatem tunc erat, quam·
vis Vicarios ecclesiis praeficerent.

1078. Sed vehementer impeditum fuit Dei obsequium pro·
pterea quod nostri bona quaedam usurpata monasterii recupe-
rare nitebantur; et ideo tam averso animo esse coeperunt mul·
ti , ut non solum praedicationibus interesse , aut in rebus
spiritualibus adjuvari, sed ne videre quidem Patrem illum vel·
lent, quem et in censuras quasdam incidisse sibi persuade-
bant: litium, etiam justarum, fructus hujusmodi esse solent.
Accidit ut quemdam aegrotantem inviseret P. Petrus ut ejus
audiret confessionem et in rebus spiritualibus eum juvaret. Cum
autem aegrotus intellexisset quod ad portam Pater ille acces-
serat , forte credens quod sine ejus licentia ingredi vellet, misit
uxorem suam, quae ostium clauderet; quae cum id faceret, di-
xit Patri Petro Diaz maritum suum nolle tunc confiteri, et
ipsum suae conscientiae curam habiturum. Alius etiam eumdem
Patrem in quadam ecclesia contumeliosis verbis excepit, quam·
vis postea compunctus veniam postulavit. Itaque cum deesset
agendi occasio, patiendi non deerat. Erat autem cum P. Pe-
tro sacerdos alius valetudinarius et tres vel quatuor fratres
tantum.

 

¹ Vide supra , t. ιη , pag. ⁴19, n. 928.

