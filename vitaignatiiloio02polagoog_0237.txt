' ΑΝ. 1554 · 229

batur collegium hoc ex optimis Siciliae futurum; et in medio
horto fons erat, cujus aqua ad culinam usque et refectorium
deduci poterat. Dicebat autem D. Ducissa, quae Calatabellotae
tunc erat , se post partum, qui jam imminebat, Bibonam ventu-
ram esse ut aedificio praesset, et reditus interim necessarios
emeret. Dux ipse satis affectum erga Societatem se exhibebat,
et ad Collegii Bibonensis aedificationem propensum, cujus gratia
cum Calatabellota Bibonam venisset, plus quam quingentos
aureos a subditis suis in aedificium conferri curavit, quod satis
in dies crescebat; et quamvis multae difficultates Ducissae sese
offerrent et contradictiones quorumdam , facile omnes suo fer·
vore superabat3 nec movebatur quod quatuor millia scutorum
ipsi expendenda esse diceretur in aedifici0, sed id tantum eam
male habebat, quod spatio unius anni dicebant collegium absolvi
non posse, et affirmabat quod, licet omnes suas gemmas et
mundum muliebrem venditura esset, illud absolutum dabit (sic),
et statim reditus emere volebat. Aliqui ergo ex nostris ad tem-
pus hoc anno ibidem versati sunt, sed collegium, id est, congre-
gatio nostrorum, ut ibidem resideret, hoc anno missum non est.

514. Syracusis praerat D. Suerus de Vega, natu minor ex
duobus Pro-regis filiis; hic autem cum Episcopo Syracusano hoc
vere serio agere coepit de Collegio Societatis instituendo, et
quia in Episcopi utilitatem id cedebat, si operariorum penuria
non obstitisset, facile tam Syracusas quam Bibonam hoc anno ,
nostri missi fuissent, sed tamen hanc rationem rem extrahendi
nostri inierunt, ut prius collegia ipsa erigerentur3 et absoluto
aedificio, tunc demum operarios mittendos esse. Mitti autem
oportuit Syracusas initio hujus aestatis P. Philippum Cassinum.
ut confessionem D. Sueri audiret, et de illa civitate benemereti
per consuetas Societatis exercitationes inciperet. Invenit autem
messem bonam et albam ut meteretur, prout frequentes confes-
sioneS, et affectuS, quem erga Societatem ostendebant, com-
probabat. Injunxit autem P. Provincialis ut sacerdos aliquis
Messana mitteretur, qui P. Joannem Philippum in piis labori-
bus adjuvaret.

515. Optabat autem Pro-rex ut satisfieret pio desiderio
D. Sueri, qui collegium mitti et non unum aut alterum opera-
rium postulabat. Collegerat autem ducentos et quinquaginta
aureos annui redituS‚ et ad aedificium concinnandum ipsemet

