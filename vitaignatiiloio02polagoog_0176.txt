168 Canon. Soc. Jsss.

347. In opere quodam pio , simili Sanctae Marthae de Urbe,
nostri aliquid utilis operae contulerunt; non tamen alia in re
quam in consilio dando , et piis hominibus ad hoc opus animan·
dis , nostri sese praedicto operi immiscuerunt.

348. Quod obiter tetigimus de rumore Florentiae concitato
ob recessum Joannis Ricasoli , aliquot diebus non parum nostros
exercuit; cum enim ille domum suam non rediisset, statim ad
collegium ventum est; nam subornatum et seductum a nostris
ejus consanguinei jactabant; et urgebant [ut] ubinam esset dice-
rent: affirmabant se nescire nostri ubinam esset: juvenem quidem
suum desiderium Societatem nostram ingrediendi significasse,
sed sine facultate matris se noluisse [eum] admittere; et quia
eodem die profectus fuerat Genuam Ρ. Laynez‚ dicebant verisi-
mile sibi videri J'uvenem aut Genuam aut Romam profectum esse.
Cum illi ad Vicarium querelas suas detulissent , et nostros ipse
evocasset, hoc ipsum ei respondere potuerunt. Ad palatium
demum querelae perlatae. Ducissa vero commendavit P. Ludo—
vico, Rectori, ut scriberet Patri Laynez ut in ipsius gratiam
non admitteret juvenem illum. Dux autem commotus consan-
guineorum ejus querelis (nam ter mater ejus in palatium se
contulit, praeter alios quos miserat) dicebat se juvenem inve-
nire velle, licet in extremas regiones fuisset ablegatus; et
ajnnt per equos dispositos et Romam et Genuam aliquos ad
eum missos fuisse , qui tamen juvenem non invenerunt; et lace-
rabantur multorum linguis nostri: quod genus probationis Flo·
rentiae nondum experti fuerant.

349. Auxit autem afflictionibus quod his diebus Mag. Gil—
bertuS, quem P. Laynez Florentiae reliquerat paulo ante, sine
mortiS, ut videbatur, pericu10, feliciter quidem Deo se commen-
dans usque ad ultimum spiritum, animam Deo reddiderat (cum
nocte praecedenti duos vermes rubrOS, et quidem vivos, vo·
muisset); quo signo conjici potuit mortem ejus ex vermibus hu-
jusmodi esse profectam; desiderium tamen sui magnum ejus
rara virtus et eruditio reliquerat ¹.

350. Cum autem Joannes Ricasoli Ducissae Florentiae
scripsisset de suae vocationis ratione et Romam profectione,
ubi eas litteras legisset, coepit illa felicem juvenis statum com·

 

¹ Vide supra, pag. 41, n. 63.

 

