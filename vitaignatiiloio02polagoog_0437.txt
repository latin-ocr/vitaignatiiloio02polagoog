AN. 1554 4⁴27

exig-uus ibi retentus est propter graves expensas aedificii, quod
postea a fundamentis est inchoatum.

920. Et quamvis duo sacerdotes jam dicti ¹ parum excole·
rent per praedicationem vineam illam ⁸ , confessionibus tamen
et spiritualibus exercitiis, quae quibusdam proponi coeperunt,
et custodia publica visitanda, et ibi detentorum conscientiis per
confessionem expiandis, utilem admodum operam civitati na·
vabant. Erubescebant multi palam ad nostros accedere, prout
assolet, cum aliqui, mundano quodam timore, ne nimium boni
aliis videantur, a rebus quibusdam abstinent, quae nihilominus
utiles forent: primores tamen, et ecclesiastici et saeculares, ma-
gnum dilectionis affectum nostris exhibebant. Quamvis autem
major pars nostrorum cum Concham venirent, valetudine pa·
rum bona uterentur, omnes in illo salubri aere sani, Deo Juvan·
te, effecti sunt. Privata colloquia, praesertim cum aegrotanti-
bus post confessiones habita, non parum ad hominum profe-
ctum valere nostri experti sunt.

921. Misso autem in alium locum Patri Carvajal successit
P. Pertusa ³, qui, ut erat ad ferendos labores idoneuS, multum
auxilii P. Alphonso Rectori attulit; optabant nihilominus con-
chenses concionatorem aliquem Soc1etatiS, et ita P. Alphonsus
Lopez quadam in parochia in Adventu concionari coepit; et,
quamvis in aliis duabus vicinis alii concionarentur, satis fre-
quens habuit auditorium, et fructus non mediocris ex ejus la-
bore consequutus est; et insignis fuit in viro quodam nobili, qui
eum assidue audiebat, qui, cum infensus admodum et inimicus
esset cuidam filiae suae, quod sine ipsius consensu viro nupse-
rat, nec multi viri primarii ac religiosi impetrare a patre ve-
niam ipsius filiae possent, nec eam videre vellet, cum semel eum
P. Alphonsus Lopez esset alloquutuS, sic animo emollitus est,
ut statim promiserit se in gratiam filiam recepturum, et cum ad
nostram ecclesiam filia venisset, magna cum laetitia et mixtis
lacrymis patri reconciliata est; quae res a civitate illa eo ma·
joris momenti aestimata fuit, quod, tamquam de plaga incura-
bili, sibi de hac reconciliatione desperabat.

 

¹ Alphonsus Lopez et carvajal.

¹ “no tenian talento para predicar... Arcana, 1. c.. cap. ι, ξ ⁴, qui tamen id asserit
de Ρ. Lopez et Ρ. Pertusa, non de Carvajal

⁸ P. Gundisalvus Pertusa.

 

