Aa. 1554 347

Rodriguez ipse Ρ. Cordeses, Rector , lectionem de conscientiae
casibus erat praelecturuS.

740. Non autem sine causa P. Natalis vacare nostros a stu·
diis voluit, nam tota aestate morbis satis molestis omnes prope-
modum collegiales gandienses vexati fuerant, et unum ex no·
stris, Antonium Diaz nomine, privilegio quodam peculiari ad
meliorem vitam Dnus. evocavit, qui simul atque in Societatem
admissus est, intra duodecim horas vel tredecim in acutum
morbum incidit, qui septem diebus ad Dominum eum transmi-
sit, cum toto eo tempore usque ad mortem se cum optima aedi-
ficatione gessisset3 mense etiam Septembri et Octobri magna
nostrorum pars in eodem Collegio aegrotavit, et ex hac tam
late patente nostrorum afflictione (cum alioqui in victu et aliis
omnibus magna sanitatis ratio haberetur) colligebat P. Bapti-
sta quod superius diximus ¹: hoc unicum adhiberi posse reme-
dium, si tempore aestivo inde nostri vel Valentiam vel alio
transferrentur.

741. Ipso Purificationis B!e Virginis festo post mediam no-
ctem, P. Baptista praeeunte, caeteris autem ordine suo succe-
dentibuS‚ cum magna lacrymarum ubertate ac devotione vota
sua renovaverant3 sed cum P. Natalis Julio mense Gandiae
versatus est, et constitutiones eis promulgavit et declaravit, ac
regulas interpretatus est, et post varia colloquia, suo more ha·
bita, res juxta instituti nostri rationem constituisset, magnope-
re totum Collegium refectum ac recreatum est in Domino,

742. Tempore quadragesimae adventante, juxta id quod
promissum fuerat, Ρ. Baptista, qui Barchinona Valentiam ve-
nerat, Fontenentem praedicaturus se contulit, ubi summo cum
desiderio et aviditate ab oppidanis (inter quos magna erat no·
bilitas) exceptus est; sed ipse cum duobus sociiS, quos secum
deduxerat ad messem illam Domini, xenodochium pauperum
in hospitium delegit, nec inde avelli a fontenentibus potuit, nam
ajebat pauperum illud esse domicilium, inter quos erat Societas
nostra. Dies aliquot ante quadragesimam tranquilli satis prae-
ter consuetudinem effluxerunt3 cum enim P. Baptista intellexis-
set ludos quosdam parum honestos ab omni aetate et sexu in
publicum prodire, suos eo misit sociOS, ut vehementi oratione

 

¹ Pag. 338, n. 718.

