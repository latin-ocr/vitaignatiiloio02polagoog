396 Canon. Soc. Jsss.

Β 854. Multi ad Societatis institutum aspirabant, sed ibi eos
admittendi commoditas non erat, immo scholasticus ille, quem
paulo ante missum ad hoc Collegium diximus ¹, ad Collegium
Placentiae instituendum P. Franciscus secum adduxit; et cum
in domo vicina Septimancarum grammatica doceretur, ex suis
duos ad studia eo transmiserunt; aliquos etiam ex his, qui spi·
ritualia exercitia ibidem fecerant, alio missi fuerunt, ut in So-
cietate admitterentur. Sacerdos quidam non infimae notae, cum
Societatem ingredi Vallisoleti decrevisset, secum etiam P. Fran-
ciscus eum adduxit ut Salmanticae vel Placentiae eum colloca·
ret; unus tamen ex hiS, qui ad Societatem animum adJecerunt
Vallisoleti‚.in eo Collegio mansit; et cum aliqui ex nostris jam
dare operam studiis inciperent, sperabant non paucos ex scho-
lasticis, qui ibidem satis multi studere solent, et satis ingenio·
si, ad Dei servitium esse accessuros ¹.

855. Jam inde ab huJus anni initio quidam ex consiliariis
Cancellariae Vallisoletanae et qui sere in eo senatu primas te·
nebat, cum nostros arcte habitare videret, sponte suam operam
obtulerat ad commodiorem et capaciorem domum in usum
Collegii nostris curandam sed, propter profectionem Principis
Philippi in Anglianm, res dilata fuit, donec ejus soror, princeps
Joanna, eo veniret, ut loco recedentis Principis Hispaniarum
ea regna gubernaret. Cum etiam P. Franciscus eo venisset,
agere coepit de magna quadam domo nobilis cujusdam viri ³
emenda, quae nostro Collegio contigua erat, ut commodius et
habitare, et ministeriis nostri instituti dare operam possent; et
demum tribus millibus ducatorum empta fuit, quae, ampla val·
de cum esset, etiam augendae ecclesiae commoditatem praebe·
bat, et interim, dum pretium omnino solvebatur, nomine, cujus·
dam amici, quasi depositi nomine, empta fuit; et notavit Rector
et quasi mysterium id esse existimabat, quod in porta primaria
in lapide fornicis nomen JESU sculptum erat, inter flammas
quasdam eodem in lapide eirca illud nomen depictaS, ad eum

¹ Num. praecedenti.

ἲ De hac nova domo Septimancis instituta vide infra, dum de Sancto Francisco
Borgia sermo est.

⁸ “del Vizconde de Altamira, Don Alonso Fernandez de Rivero, y de Dona Maria
de Mercado, su mujer.‚, VALmvtA. Colegios de Castilla, t. 1, cap. 1, ξ 1.-Vide infra,
n. 942.

 

