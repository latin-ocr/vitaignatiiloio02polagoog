Au. 1554 525

accedere , ut modum atque ordinem docendi alios videndo ipse
proficeret; ipse etiam filius cum quibusdam ex domesticis suiS,
qui ad Collegium veniebant, de rebuS‚ quae ibi gerebantur, per·
libenter loqui solebat.

1111. Omnes hi festis diebus ad christianam doctrinam ex
suis praeceptoribus audiendam veniebant; plurimi autem etiam
mane ad sacrum et concionem audiendam. Collegerat P. Miron
christianae doctrinae summam ex aliis bonis auctoribus , et
praeceptoribus dederat, quam illi feriatis diebus discipulis di·
ctabant, et dominicis rationem ejus exigebant; discipuli autem
in domibus suis , quae didicerant, alios docebant, et aliqui suos
parentes vel alios de familia ad confessionem ad Collegium ad·
ducebant; et alii pueri, eorum exemplo, juramentorum usum
relinquebant, adeo ut Deum adduxisse hoc institutum Olyssipo·
nam affirmarent.

1112. Aliqui autem parentes cum ea devotione et lacrymis
suos filios adducebant, ut in Collegio instituerentur, ut videre·
tur ipsis quodammodo in paradisum adducere, et si quid filii
domi minus recte agerent, apud praeceptores conquerebantur
parentes ut qui illorum curam in praeceptores transtulissent.
Admirabantur autem quod nihil prorsus acciperent , licet variis
modis munera obtrudere illi tentarent.

1113. Aliqui nobiles domi suae praeceptores habebant , sed
cum intelligerent bonam Collegii institutionem, tam ipsi disci·
puli quam eorum praeceptores ad Collegium veniebant. Erant
inter eos aliqui sacerdotes: quidam etiam religiosi institui a
nostris in suis monasteriis cupiebant , sed occupationes id non
permittebant: in progressu huius anni, quod prius non fece·
rant , positiones tueri singulis mensibus coeperunt , et argumen-
tis oratiunculas breves latinas et graecas cum carminibus prae·
mittebant, et externi ad eas audiendas conveniebant, et sic
cum fervore res litterariae procedebant.

1114. Praeter has sex classes septima erat , in qua con·
scientiae casus explicabantur , et multi sacerdotes, ut ad con-
fessiones audiendas melius instituerentur, accedebant, qui et
scribebant accurate, quae praeceptor notaverat, et post lectio·
nem varias quaestiones proponebant magistre, quierat P. Fran-
ciscus Rodriguez , et difficillima quaeque cum eo conferebant,
et eidem aliqui ex eis confitebantur. Cum eodem Patre propter

