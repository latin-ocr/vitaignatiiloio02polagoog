ΑΝ. 1554 195

417. Erat oppidum quod Itala vocabatur, sub abbatia qua-
·dam, quae Pro-regis fratri collata ab Imperatore fuerat; eo mitti
aliquis ex nostris debuit in gratiam Pro-regis; is autern concio-
nibus et lectionibus et sacramentorum ministerio rudem illum
populum ad Deum adducere conatus est, et non sine egregio
fructu ibidem est laboratum ¹. Nec desitum est a populo Sti. Phi-
lippi, de quo anno superiori egimus, benemereri‚ nam diebus
dominicis ex Messanensi Collegio aliquiS, qui ibidem conciona-
retur, mitti solebat ⁸.

418. Bonus autem odor, tum ex ipsa civitate messanensi,
tum ex dictis oppidis, sparsuS, Tauronimitanos ad Collegium So·
cietatis nostrae expetendum commovit ⁵. Laudaonenses ⁴ etiam
et ipsi Collegium petebant. Sed et Catanae de collegio insti-
tuendo agebatur. Cum enim abbatia quaedam prope Catanam

vacasset ⁸, quae annuos reditus mille et quingentorum ducato-
rum habebat, eam Pro-rex ab Imperatore impetrare nitebatur,
ut ex ea mille cederent in Messanensis Collegii utilitatem, quin-
genti autem reliqui partim collegio Catanae instituendo, partim
aliis piis operibus impenderentur, quae tamen ad incrementum
nostrae Societatis pertinerent: nam magno prorsus studio res
nostras optimus ille Pro-rex, quod ad commune bonum referre
plurimum arbitraretur, promovebat.

419. In scholis hujus anni priori parte nihil fere de ordine
consueto immutatum est; numerus scholasticorum ducentorum
et septuaginta plus minus esse solebat , in quibus non tantum
litterarum sed etiam pietatis profectus agnoscebatur , ex quibus
aliqui ad Societatis nostrae institutum aspirabant.

420. Ρ. Antonius VinchiuS, cum Comitissa Bibonae ⁶ ali·
quandiu conversatuS, simul cum illa et Comite Panormum ve·
nerat, et inde facilius Messanam transmitti poterat; ante ejus

 

¹ Vide supra, t. m, pag. 202 et 203.

² Non anno superiori 1553, sed praecedenti 155² de Abbatia hac Sancti Philippi
Grandis actum est , ut videre est supra , t. ιι, pag. 5⁴1 et 5⁴2.

⁸ Vide Litterae Quadrtmestres, t. ιι, pag. 705.

⁴ Ita legit librarius nostes-5 sed emendatum est vocabulum hocin mn.. et arbitra·
mur id quod ut e tot lituris emergat voluit Polaticus, esse Saocanenses. Respondent
enim haec omnino iis, quaein Litterae ⁴Quadrima-atres, t. ιι, pag. ⁷05 habes, et ibi seg-1.
ptum est Saoca.

⁸ Sermo est de Abbatia Novaelucin seu de Novaiuce, de qua vide supra, t. m,
pag. 225.

⁸ Elisabeth ‹le vega, protegis fllia.

