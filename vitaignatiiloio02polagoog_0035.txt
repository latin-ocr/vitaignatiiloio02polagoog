AN. 1554 ’ 27

labore eundum et redeundum erat quotidie ad eam aperiendam
et claudendam, claudi coepit aliis diebus quam dominicis ac
festis. Tectum autem ecclesiae ¹ex illa pecunia sarciri coeptum
est , quam amici ad emptionem domus addiderant, in qua novus
fundator praedicari cupiebat, nam in cathedrali ecclesia id fe—
cerat P. Andreas; sed paulo post fundatori est satisfactum. Con-
fessiones quidem non paucae in nostro templo audiri coeperunt
cum a P. Desiderio tum a P. Andrea, qui satis multas etiam ge·
nerales audivit, et ex eis ac praedicatione non poenitendum
fructum in horrea Domini intulit ; habebat autem satis frequens
auditorium, quod cum aedificatione et attente ipsum audiebat.

34. Cum adhuc ageret Tybure idem P. AndreaS‚ ei signifi·
catum est quod in Aethiopiam ut patriarchae coadjutor et suc-
cessor iturus erat. Scripsit autem P. Ignatio se quidem profe-
ctionem in Aethiopiam perlibenter admittere et usque ad mortem
se totis viribus in ea vinea Domini laboraturum Juxta institu-
tum Societatis nostrae. Non recusabat etiam se nominari coad-
jutorem Patriarchae, quod ad ministerium attinet et laborem
Juxta institutum Societatis, Duo tamen. alia non admittenda
censebat, scilicet, successionem in dignitate patriarchali, et
interim, dum viveret patriarcha, episcopalem dignitatem. Nec
in manu Regis Portugalliae aut ullius Generalis ³ esse affirmabat
similia officia viris religiosis injungere, nec jubere eos posse
ut talia munia subditi subeant3 et demum, solum Pontificem id
posse praecipere; et quia onus hoc difficile et periculosum ipsi
videbatur , rogabat P. Ignatium ut, si hac de re directe aut in·
directe Societas ageret, facultas ipsi P. Andreae concederetur
alloquendi vel scribendi eis , qui talia tractarent , et etiam Sum-
mo Pontifici, cum praesertim ex parte ipsius Societatis etiam
hoc difficile sit, cum officia hujusmodi jurisdictionem habeant,
et talia exercentes ab obedientia Societatis essent eximendi; et
quamvis Patriarcha sub obedientia maneret alicujus commisarii
apostolici de ipsa Societate, non esset obedientia illa Socie-
tati sed Apostolicae Sedi impensa ⁵. Orabat ergo ne hac de re

 

¹ Sancti San-storia. Vide supra, pag. 25, n. 80.
⁸ Generalis praepositus seu Superior alicujus religiosae familiae seu ordinis.

⁸ Non enlm apostolicus de Societate commissarius seu visitator jnrisdictionem
ullam ln Patriarcham habere poterat qnatenus de Societate et ab ipsa societate con-
stitutus. nisi Apostolicae Sedis auctoritate ad id muneris subeundum fulciretur.

