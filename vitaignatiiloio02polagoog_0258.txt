250 Cimon. Soc. Jsss.

ecclesiam. Ultimo autem die Aprilis eo nostri migraverunt, sed
instaurandis habitationibus et scholis multum operae et ex-
pensarum et temporis impendendum fuit; et P. quidem Igna-
tius etiam centum ex nostris habitationes esse parandas cen·
sebat, cum tantum numero essent viginti duo , praeter quatuor
alioS, qui inserviebant, ex quibus aliqui ad Societatem bene
affecti erant. Erant autem cubicula in modum oblongi dormi-
torii ex utraque parte , prout apud religiosos moris «Ξῖ.

546. Et ab ipsa Nostrorum habitatione sejunctae duae do·
mus erant non magnae, ubi quidam Dni. Jonae Cancellarii et
aliorum primariorum filii, parentum rogatu, admissi fuerunt.
ut suis ibi expensis sub nostrorum disciplina viverent; et cum id
in gratiam parentum concessum esset , qui periculosam filiorum
institutionem apud germanos praeceptores merito censebant,
velut initium quoddam datum est collegio convictorum ; quorum
expensas nostri taxare noluerunt, et rogarunt Cancellarium ut
ipse, non habita ratione industriae aut laboris nostrorum, ta·
xaret summam, quam singulis annis pendere singuli deberent,
et ille , re considerata et collata, viginti sex florenos taxavit.
Unus autem ex Nostris eis praeerat, cum sex vel septem nu-
mero illis initiis tantum essent, qui et morum et profectus
etiam in litteris curam haberent ¹. Experti sunt etiam nostri in
nova domo majorem occasionem familiariter cum populo agen·
di, in his, quae ad spiritualia pertinent, et augendus magis nu·
merus nostrorum eadem de causa videbatur.

547. Animadversum tamen est, quod, cum consensum a
Provinciali Superioris Germaniae Rex postulasset, per erro·
rem id accidisset; nam a Provinciali, quem vocant Generalem,
is consensus postulari debuit; nihilominus Regis Consiliarii su-
perfluum id sibi videri affirmabant, praesertim si compensatio
aliqua ipsis esset offerenda; cum enim destitutum esset omnino
monasterium a religiosiS, ad Principem devolvi ejus collatio-
nem censebant, ad id saltem, ut aliis religiosis vacuum mo·
nasterium dari juberet. Nostri tamen ab ipso Generali vel
Summo Pontifice consensum haberi securius arbitrabantur, et
ita illud fieri curabant. Interim tamen ministri regii non tan·

 

¹ De hoc convictorio scripsit Canisius ad S. Ignatium 24 Aug.1553, item ad P. Joan·
nem de Polanco, 12 Oct.; cui respondit, ex com.. Polancun 19 Septembris et Ignatius 29
Novembris.

 

 

