AN. 1554 475

1007. Cum etiam D. Didacus de Corduba, qui de consilio
Inquisitionis erat, P. Natalem alloquutus esset, significavit ei
quod ad tribunal Inquisitionis nonnihil ei delatum fuisset3 sed
res esse exigui momenti, ut facile cerni posset quod ex invidia
talia notarentur: postulavit autem enixe Exercitiorum librum
ut eum videret, et nostros faciles esse ¹ debere in eis ostenden·
dis jndicabat; sed respondit ei P. Natalis nos etiam facile dare,
quibus utile fore speraremus , nec moveri nos ulla ratione his,
quae contra Exercitia circumlata fuerant: sed ab eo , ut amico
Societatis (talem enim se et in Sicilia etin Hispania D. Dida-
cus de Corduba exhibuerat ²), consilium petiit quomodo sine
S.ti Offic'ii offensione possemus providere ne quis amplius con-
tra Exercitiorum librum obloqueretur: subjecit ille ut praesen-
taremus Exercitia Officio Inquisitionis; at P. Natalis dixit non
egere nos auctoritate S.t¹ Officii, cum superiorem, scilicet , Se-
dis Apostolicae, approbationem Exercitiorum habuissemus.
Tunc D. Didacus ait verum id esse, sed dari saltem posse librum
his, qui de Inquisitione sunt, ut eum legerent: sed ne id quidem
P. Natali expedire videbatur, quia necesse erat respondere eiS,
quae publice aut privatim contrarii objecerant, et hoc non con-
venire auctoritati Sedis Apostolicae, nec Cardinalis Compostel-
lani, qui unus erat ex universalibus Inquisitoribus ⁸, nec ipsius
etiam SocietatiS. Ipse vero Didacus aliud non respondit quam
ut videremus nos quid magis conveniret: illi autem, ut privam,
liber Exercitiorum legendus datus est.

1008. Quod attinet ad subsidium , quod Romano Collegio
ex Hispania curandum erat, ferventem se P. Franciscus Borgia
exhibebat, et inter alia cum filio curavit ut quingentos illos au·
reos, quos promiserat, solveret; quod ille promisit se facturum
et ita P. Ignatio scripsit. Nihilominus assignatio illa. quam
Dux fecit, vana inventa est, ut videretur potius voluisse patri
suo satisfacere, quam reipsa praestare quod promittebat et se
debere fatebatur. Ex illis tamen reditibus P. Francisci, quos ab
Imperatore diximus impetratos ad quinquennium, et ex aliis qui-
busdam, duo millia ducatorum et amplius Romam missa fue-'
runt; et praeter haec ex Baetica et bonis quibusdam, vel potius

 

¹ Facile debere habet ma.
¹ 'Vide snpra, t. ι, ubi de rebus Siciliae agitur.
3 Vide supra , t. u, pag. 23, n. ⁴2, et t. 111, pag. 559.

