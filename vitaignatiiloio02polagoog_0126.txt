118 Canon. Soc. JES.

de aliquo dogmate dubitabat, per sacramentum in catholica
fide stabilivit. Inter alios , germanos quosdam, confessionis gra
tia accedenteS, in Domino J‘uvit ¹; quasdam etiam tenebras
ignorantiae in confessione audienda detegebat, quae gravissi·
morum peccatorum causa fuerant, ex quibus interrogandi ne-
cessitas satis elucere potuit. Deerat aliquando tempus cibi ca-
piendi, cum tamen vix mediae parti convenientium satisfieri
posset.

226. Spiritualia exercitia pauciS, propter occupationes plu-
rimaS, etiam post Pascha dare potuit; nam, praeter domesticaS,
alias etiam suscipere necesse erat, inter quas per hebdomadam
integram in hospitale se contulit, ut Misae sacrificium offerret,
quod sacerdos id facere solitus ab urbe abesset. Confessionibus
etiam tam aegrotantium quam nobilis quusdam, qui hospitali
praeerat, dare operam eodem tempore potuit.

227. Quemdam in collegium admisit, qui diu Societatem
expetierat, quod ejus opera ad domesticas functiones indi·
geret.

228. Quamvis ad victum stricte admodum necessaria sub·
ministrarentur, ecclesiam concinnandam curavit, et ad populi
devotionem et concursum aptiorem reddidit; nam ‚ sublato
ligneo quodam cance110, quod mediam fere partem ecclesiae ab
alia dividebat; capaciorem eamdem et expeditiorem reddidit.
Ornavit etiam, ut potuit, et sepulturam ad nostrorum usum
confecit; et ut ecclesiae porta interdiu semper aperta esset,
quae post meridiem claudi solebat, instituit, ut qui nostrorum
vellent opera uti, apertum aditum semper invenirent. Scholas
etiam sine expensa Domini Prioris concinnaverat, at non sine
expensis aliunde quaesitis ².

229. Numerus eorum, qui ad scholas accedebant sub ini-
tium hujus anni, ad centurn et viginti erant, in quinque scholas
distributi. Cum autem minueretur aliquantulum hic numeruS,
Roma monitus fuit Rector ut videret num ad tres scholas redigi
possent, ne tam multi praeceptores occuparentur. Judicavit ille
propter inaequalitatem eruditionis id fieri non posse; ad qua-
tuor tamen reduxit; et nihilominus, cum praeceptorem non

 

¹ Vide supra, t. 11. pag. 64, annot. 8.
2 Vide infra . n. 238.

