652 Canon. Soc. Jns.

1395. Et quamvis Ferdinandus Mendez Societati nostrae se
in corde suo addixerat, saeculares tamen vestes non reliquit,
partim ut posset, quae ipsi debebantur a multiS, recuperare,
partim ut legatione Pro-regis Indiae commodius fungeretur,
partim quod ad majorem japonensium aedificationem futurum
videbatur si, postquam ab eis cognitus esset cum pretiosis ve·
stibus ac divitiis, omnia viderent propter Christum relinquere
ac contemnere, ut exemp10, quae fidei nostrae sunt, eis corn-
mendaret. Itaque sibi ipsi vestes pretiosas paravit, quas po-
stea dono dare Regi Bungi decreverat. Cum vir hic olim ver-
saretur illa in regione, japonenses dicebant eum beatum esse
et cognatione cum Deo conj unctum, qui divitias ei multas lar·
gitus fuerat, et eo magis suscepta sponte paupertaS, causa re-
ligionis, aedificationi futura videbatur.

1396. Elegit ¹ comites itineris sui P. Gasparem Villelam et
fratres Melchiorem et Antonium Diaz‚ Ludovicum Frois (vel
si latine interpretamur, Flores) et Stephanum de Goez, qui-
bus et novus frater Ferdinandus Mendez accessit; et habuit
eorum delectum, qui et virtute et ingenio ad japonensium lin-
guam addiscendam prae caeteris praestare videbantur. Quin-
= que etiam pueros ex orphanis elegit, ut divina officia solemnius
eorum opera celebrarentur, et ut, addiscendo linguam illam,
interpretum officio fungerentur, ex quibus du0, scilicet Gul-
lielmus et Regiera ex Portugallia venerant, a P. Petro Dome-
nech instituti “.

1397. Ut autem cum magna alacritate animi et laetitia
P. Melchiorem sequebantur, ita reliqui t'am ex nostris quam ex
orphanis, qui relinquebantur, graviter id ferebant, quod orphani
tam multis lacrymis testabantur, ut ad eos pacandos promi·
serit P. Melchior, et manu sua subscriptum reliquerit, quod
cum alii nostri in Japonem essent mittendi, etiam ex ipsis or·
phanis comites illis essent adjungendi: tres etiam illi servi Fer·
dinandi Mendez‚ de quibus superius memini, reliquos comitati
sunt3 dedit etiam pueris orphanis Pro-rex dalmaticas cum aliis
vestibus ex aurea tela confectiS, ut in solemnioribus festis suo
ornatu venerationem divini cultus augerent.

 

² Pater Melchlor Nugnez.

Ω Vide quae saepius in hoc Chronico de P. Petro Domenech ejusque orphanotro-
phiis dicta sunt, praesertim supra in hoc vol , pag. 560, n 1207.

ss—-q—-ss

