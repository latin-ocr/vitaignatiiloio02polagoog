448 Canon. Son. Jas.

qui a Domino ad perfectiorem statum vocatus , bona sua omnia
distribuerat, partim fratribus , partim pauperibus donando , et
tamen alienis auxiliis ipse vivens, operibus pietatis promoven-
dis cum magna aedificatione populi vacabat. Distulit tamen
ejus admissionem P. Natalia, quod impedimentum quoddam in
eo invenisset sine ipsius culpa, propter quod P. Ignatius vide·
batur consulendus ‚ antequam admitteretur ¹.

959. Valebat tamen praeter morem suum , aliis aegrotanti·
bus , ipse P. AntoniuS, et ita christianam doctrinam ipse expli·
care coepit; quamvis P. Franciscus et P. Bustamante primi
hanc explicationem inchoaverant, cum summo omnium ap·
plausu; sed diutius in ea functione perseveravit P. Antonius;
et quamvis pueros sibi videretur tantum docturus , ,viri tamen
multi , et quidam ex eis graveS, eum audiebant; inter quos erat
D. Joannes de Corduba , Decanus Cathedralis ecclesiae, et
aliuS, qui Magistri scholae in eadem ecclesia dignitatem habe-
bat; qui silentium auditoribus imponebant, et tantum numerum
puerorum attente audire instruebant; nec mulieres, etiam cum
in ecclesia essent, excludebantur.

960. Et cum ferventer et magna cum humilitate quasi puer
factus ², pueros docere coepisset, quamvis sexcentorum capax
erat templum, frequentiam tamen hominum capere non pote—
rat; et ita in alia duo templa duos alios Patres mittere decre·
vit qui hoc ipsum praestarent; quorum etiam laborem fructus
uberrimus est consequutus; magna enim ignorantia huJus do-
ctrinae homines laborabant. Et in quadam ex illis parochiis
cum parochus, injuriam sibi fieri dicenS, moleste ferret quod
aliquis ex nostris in ecclesia doctrinam hanc explicaret, post·
quam frequentiam et fructum divini servitii vidit, ipsemet ob—
nixe petebat ne ab incoepto Pater ille desisteret; et observabat
ille multitudinem puerorum, qui valde inquieti esse solebant,
jam, dum rem divinam audirent, quietem et devotionem prae
se ferre. Sed propter frequentiam eorum, qui ad has ecclesiaS,

 

¹ Conveniunt ex his quaedam Licentiato Alphonso de Molina , de quo agit Munoz,
Vida del Venerabte Maestro Juan de Avila, lib. 11, cap. 3, et fusius Biograsia ecle-
siastica, t. xiv. pag. 1993 plura joanni Sanchez , de quo idem Μυῆοι, 1. c., cap. 3: Bio-
grafia eclesiastica, t. xxv, pag. 7823 Gonaz ΒιΑνο, obispo de cordoba, lib. w, cap. ις
Fa. Gneo-uo oz Acrato, Ο. S. B.. Vida de Don Francisco de Reinoso, obtspo de
cordoba, lib. ιι, cap. 123 verum certi nihil affirmare possumus.

³ P. Antonius de Corduba.

