ΑΝ. 1554 417

sterium erat, ut diximuS, sacramentorum, quae et sanis impen-
debantur, ad nostram ecclesiam accedentibuS, et aegrotan-
, tibus in ipsorum domibuS, ex quibus morientes adiuvare cum
eorum, qui eis aderant, non exigua aedificatione soliti erant,
quos ad frequentem confessionem et communionem horta-
bantur. Fructus autem, qui huJusmodi sanctum ministerium
sequebatur, copiosus admodum erat. Et ut aliqua sigillatim
attingantur, vir quidam uxorem suam, de adulterio convictam,
iuxta leges ad mortem eJ'us usque, sententiam exequi volebat;
nam per totum triennium cum maximo odio causam hanc juri·
dice prosequutus fuerat3 nec ullis, licet gravibus et religiosis
viris id precantibuS, injuriam hanc maritus condonare vole-
bat, et ejus consanguinei eum ut sui honoris rationem ha-
beret hortabantur; sed cum maritus hic in quemdam ex no-
stris sacerdotibus incidisset, paulatim gratiae Dei locum de-
dit, et ardor ille vindictae atque odii primo intepuit, deinde
prorsus sublatus est, et tandem uxori suae omnem ex animo
condonavit injuriam, et in domum suam reduxit, et, odio in di·
lectionem converSO, simul cum uxore de vitae reformatione
agere, et de frequenti usu sacramentorum, coepit.

898. Nec admodum dissimile fuit, quod attinet ad condo·
nandum propter Deum injuriam, quod vir quidam, quiin insi·
gni templo coram multis colaphum ab alio acceperat, quae in-
juria, gravissima, morte aut sanguine expiari solet, qui eam
acceperat, consiliis et auxiliis amicorum ac consanguineorum,
qui multi et honorati admodum erant , vindictam insignem pa-
rabat3 vir autem quidam pius ad Collegium nostrum eum
-deduxit; et cum semel atque iterum quidam ex nostris sacerdoti-
bus eum esset alloquutuS, prorsus vindictae voluntatem abji-
ciens et injuriam condonans, omnia ejus arbitrio reliquit, qui
domum nostram eum adduxerat, qui vir erat vitae exemplo et
doctrina venerandus.

899. Sic aliuS, qui totos sexdecim annos sine confessione
vixerat, ad confessionem adductus est cum magna ipsiusmet et
aliorum, quibus notus erat, admiratione. Inter eos autem, qui
sacramenta frequentabant octavo quoque die (qui ducenti et
amplius erant), plurimi erant scholastici praeclarae indolis, qui

verbo et exemplo alios atque alios subinde ad idipsum prae-
standum adducebant.

T. iv. ²7

 

